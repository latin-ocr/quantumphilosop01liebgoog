‚14-

dicant» ; neque ab oratore audientium mentes tractari
posse, nisi in eis rebus ampliticandiS, quae fugiendae vel
expetendae videantur, vulgi potius quam sapientium sen-
tentiam sequatur (1). — Et quidem,si quis hanc Antonii de
philosophia disputationem a sermonis contextu separatam
consideret,non modo miretur tam diversa de re eadem An·
tonium dicere, ut ea, quae et in Crasso modo probaverit
et in Charmada se antea probavisse memoraverit, nunc re·-
pudiare videatur 3 verum etiam hoc secum reputet, Cicero-
nem, — non curando ut haec Antonii argumentatio a Crasso
refutaretur, -— effecisse ut ipsam opinionem, quam se
tutari in prooemio significavisset, in aliquam dubitatio-
nem adduceret ; sed hanc Antonii cum a Crasso tum ase
ipso dissensionem evanescere is agnoscet, qui accurate
perspexerit, et quo Antonii disputatio tendat et quomodo
in sermonem introducta sit.

Eo enim sermonis puncto, ubi AntoniUS, sicut rogatus
est, suscepit explicationem eorum, quae de rhetorum
arte breviter a Crasso jam decursa sint (2), nihil esset
cur de philosophia cognoscenda rursus disputationem in·
stitueret, nisi CrassuS, post recollecta « artis » prae-
cepta (3) de « exercitatione » quoque interrogatus (4),
pauca etiam de varietate artium, quas oratori complec-
tendas censeret, repetiisset (5) : inter quas quoniam juris
civilis scientiam ut oratori necessariam Crassus maxima
cum copia separatim amplificavit (6), idcirco Antonius
quasi quodam contradicendi studio adductus illi 'variarum
doctrinarum ad eloquentiam adjunctioni adversari inci-
pit, praesertim cum ipse juris civilis, ut fatetur (7), igna-
ruS, eOS, qui hac scientia nudati ad causas dicendas acce·
derent, cum « inertiae » tum etiam « impudentiae » ve-
hementer condemnari a Crasso, —- licet ipse ab eodem

(1) De or. 1, 221, 224, 235.
(2) De ον. 1, 148, 204-207.
(3) De cr. Ι, 137-147.

(4) thid„ 148.

(5) lbid., 158·159.

(6) 1hid.‚ 166-203.

(τ) ibid„ 248. cr. 265.

 

 

 

