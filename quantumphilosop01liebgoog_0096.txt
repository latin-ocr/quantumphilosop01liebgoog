...80-

nuncin minima commendatione ponit (1); - neque pro-
fect0, qui de certis aut suae aut superioris aetatis personis
factisque (2) magnam aliter alias sentiendi libertatem sibi
assumebat, is in vagis ejusmodi locis tractandis quidquam
habebat, cur aliqua sibi semper conveniendi cura prohi-
beretur dicere, quidquid singulis causis separatim consi-
deratis utilissimum videretur. Eae vero sententiae, quae
ad ipsam virtutum aut vitiorum aestimationem specta-
bant, huic in utramque partem disserendi quasi ludo non
⁸ nisi prudentissime implicari potuerunt, cum ab eiS, quae
cum honestate congruentes populo probarentur, aperte
discedere dicendo neque in judiciis neque in concione
neque in senatu utile unquam fieri posset. Ut enim res
praeclare se habebat, si ejus generis sententiis oratio or—
nari et commendari posset, ita in eis causiS, quarum ipsa
ratio ab honestissimis sententiis oratorem vel invitum
abducebat, eas attingere minime expediebat nisi tam le-
viter declinandi artifici0‚ ut etiam tum, cum re neglige-
rentur, verbis tamen observari viderentur: sicut noster
ad Caelium defendendum (3) elegantissime fecit.

Neque igitur casu effectum est, ut ad quamdam imagi-
nem eorum praeceptorum, quae per libros de Officiis
inscriptos exposita legimuS, referre liceat eam personam,
quam noster auctor per orationum varietatem ad « ora-
torios mores» sibi composuisse videtur, quamque ad
omni laude ornandam cum satis sua sponte ferretur, tum
ipsa adversariorum reprehensione adduci Se in multis

(1) P. Plancio, 62. — Sic de tribunicia potestate (in Ver-r. act. II, lib. V,
163 - et P. Cluentio, 95, 110) intra quattuor annorum spatium sententiam
mutavisse videtur (de qua V. De Le9ib. lib. ΙΙΙ) ; - de nobilitate; etc.

(2) Velut de Gracchis (Cr. De Leqe ayrar. ΙΙ, 10, 30, 81. Pro C. Rabirio, 14,
313 in Catilinam Ι, 3, 4, 29; De Har-usp. responsz‘S, 41-433 P. Milone, 8, 14,
72, 83 ; etc.); - de « judicio Juniano » quod in Verris accusatione (action. 1,
393 act. 11, lib. ΙΙ, 157) corruptum fuisse dicit, in orat. P. Cluentio non
corruptum fuisse defendit (atque ea causa fuit cur in hac oratione liber-
tatem eadem de re alias aliud defendendi, sicut eum fecisse notavimuS,
sibi vindicaverit. — Vide etiam quae de Catilina dicuntur in orat. P.
Caeli0, 11-14.

(3) In locis supra notatiS‚ p. 72 (P. Caelio, 27 sqq.). Haec erat occasio
aliquid ejusmodi faciendi, quod Socratem in Phaedro de auditoribus a vero
ad falsas veri similitudines amovendis disseruisse (Cf. supra p. 27, n. 4,
notavimuS.

 

