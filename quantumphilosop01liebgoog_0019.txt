PARS I

Quid de philosophia ad oratorium usum cognoscenda
M. Tullius sensisse videatur.

 

CAPUT Ι

Quas rationes latissime patentes de hac philosophiae coquos-
cendae utilitate M. Tullius in suis' « oratoriis libris » pro-
tulerit.

Quoniam ordo rerum, quae nobis explicandae sunt,
ita descriptus est, ut primum quaereremuS, quatenus qui-
busque de rationibus philosophiam ad oratorium usum
cognoscendam esse M. Tullius censuerit, minime quidem
involuta prima hujus nostrae inquisitionis materia esset,
si nobis vel tantummodo vel praecipue ejus libri, qui
Orator inscribitur, ratio esset habenda, — quippe in quo
de hac quaestione noster auctor planissime, tanquam de
re vix controversa, sententiam suam exposuerit(1). Sed ea
quoque respicienda sunt, quae idem de eadem quaestione
aliquot ante annis in illis de Oratore libris disseruerat, —
interdum suo nomine loquens (2), saepius per alias per-
sonas qu'as inter se colloquentes induxit: quibus ex libris
separatim consideratis primum dijudicandum erit, quam
potissimum sententiam tunc videri suam voluerit. Qui
enim extrema Oratoris parte ipse professus est, se, cum
in aliis - et quidem vel « maximis » - rebuS‚tum‚ in eis,
quae de summa oratoris specie dissereret, nihil firmius

(1) De quibus locis (Or. 11-19, 113-120) plura infra dicentur.
(2) In prooemiis librorum 1 et 11.

