..36-

phorum contemptu vindicandum (1) hoc ipsum argumen-
tum a Platone in sophistas intentum adhibeat, quod
orator a philosophia instructus esse debeat, —tum ne hac
quidem philosophiae ad eloquentiam adjungendae ratione
eum deterreri videmus a commendanda illavaga et universa
de omni re, quaecumque esset proposita, ornate copio-
seque dicendi professione, quae sophistarum propria fuis-
set. Nec vero temere effectum est. ut, quos ad philosophos
recentioris aetatis hoc sophistarum institutum,— « jubere
dicere, qua de re quis vellet audire »‚ — quasi translatum
ipse videret(2), per eos potissimum (quod nunc restat ad
explicandum) eam philosophiae adjunctionem, quam sibi
animo proponeret, oratori repetendam esse judicaverit.

(1) Hanc ipsam argumentationem Cicero tribuit suo Crasso contra philo-
sophos disputanti, quorum in irridendo oratore consensus ab illo in Gorqia
Socrate manavisse dicitur. Cf. De Or. l, 46, 47.

(2) Sicut ipse indicat, De Or. I, 102 ; De F nib„ ΙΙ, 1-2 : « audax nego-
tium (Gorgiae), dicerem impudens, nisi hoc institutum postea translatum
ad nostros philosophos esset...‚ etc. 1>

